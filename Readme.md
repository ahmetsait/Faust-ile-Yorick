Bütün ömrümce çalıştım.
Çok çalıştım.
Önce, bilginin bütün kollarında başkalarının yazdıklarını okumakla başladım, sonra kendim araştırdım.
Her insanın yaratılışın çevresini dolaşıp tekrar insana gelmesi gibi, ben de bu garip yaratığı inceleyen bilimde çalışmalarımı, özellikle insanın en asil bölümü, bütün iyi yazarların haklı olarak bilginin merkezi kabul ettikleri insan kafası ve beynine yönelttim.
Sonunda, iç ve dış arasında sıkı bir bağ bulunduğu için, dikkatimi bütün insanların kafatası üzerinde topladım:
Kafatası, bütün sorun burda!
***
Doğrusunu söylemek gerekirse daha bulamadım.
Arıyorum, bulacağımı sezinliyorum.
Yüksek basamak, kafatasının değişmekte olduğu ve bizimkine kıyasla çok daha yüksek bir beyni içine alabileceği düşüncesini bana veren bir takım belirtiler ve gözlemler bütünüdür.
***
Ah!
Yüksek basamak!
Bana ne uykusuz gecelere mal oldu!
Ne kadar seyahat, çalışma!
Bütün enlemlerde binlerce ve binlerce kafatası ölçtüm, gözlemleri topladım, bütün varsayımları eleştirdim, bütün bu çabalardan sonra sonuçtan daha çok uzakta olduğumu anlıyorum.
O kafatası, o olağanüstü kafatası, gelecekteki insanın kafatası nerde?
Onu ne zaman keşfedeceğim?
***
Nasıl?
Ne?
Ne var gine canım?
***
Düğünün ertesi günü tekrar çalışmaya oturdum.
Karım sevimli ve çok cana yakındı.
Çalışmalarımı sessizlik içinde izliyordu.
***
Hayır sevgilim.
Daha yeryüzünün birçok yerlerinden bana gönderilen çeşitli ölçüler arasındaki bağları bulmam gerek.
Ama sen, haydi git, yat.
Geç vakitlere kadar değin oturup yoruluyorsun, hem de bu durumla!
Git.

Günler, yıllar geçti.
Şimdiden, en uzaktaki başlangıcından, ilk uygarlık çağlarına kadar insan kafasının yükselen iğrisini görebiliyordum ve bu çizgi noktalarla, bu olağanüstü serüvenin sonucunu çıkaracaktı.
Heyecan verici bir görünüştü.
***
Ha?
Ne var?
Ha, şey...
Göndereceklerini söyledikleri, tarih öncesi çağlara ait küçük magdelenli mi o?
Lütfen şuraya koyun.
***
Çalışmalarım, bilginler dünyasının dikkatini üzerinme çekmeye başlıyordu.
Birçok yabancı akademi beni kabul etti.
Yalnız, kendi ülkem, hâlâ benden kuşkulanıyordu.
***
Gel Madeleine, içeri gir!
***
Neden böyle söylüyorsun?
***
Ne var?
Söyle!
Sınavını başarıyla veremedin mi?
***
Ne?
***
Benim için mi?
***
Bütün yaptıkları bu mu?
Zavallı Madeleine'ciğim, ne ki bu?
Bırak söylesinler, onlar genç!
Yapıtımın tamamlanmasına engel olamayacaklar.
Bir gün, göreceksin, bütün yeryüzü buluşlarımın önünde eğlecek.
Ben güvenli yoldayım.

Hiçbir haksızlık, hiçbir umutsuzluk beni yolumdan alıkoyamazdı.
Yaşantım sakin, akıp gidiyordu ve kafatası kolleksiyonum öylesine çoğalmıştı ki, hepsini içine alabilecek bir hangar satın almam gerekti...
***
Gene ne var?
***
Öyle ise... yavrum... boşan!
Ne olacak yani?
Ne için bu durumlara giriyorsun?
Çözüm bu kadar basitken?
***
İnsanların değersiz olaylara ne kadar önem verdiklerini görmek çok garip!
İnsanın dev gibi serüveni yanında, ailemizin küçük öyküsü nedir ki?
Ama insan, yaratıldığından beri, buna benzer daha neler gördü?
Ve kafatası en son büyüklüğüne erişmeden daha neler görecek!
Ne ise...
Nerede idim?
Hay Allah, Şu kitabı da nereye koydum?
İzimden gidenlerin en iyisi bir Denimarkalının değerli bir monografisi...
Kitap, masanın altına düşmüş olmalı.

Kitaplarımı yitirdiğim zamanlar nerede?
Masanın üzeri ve çalışma odası öylesine dolu idi.
Şimdi, kitaplığım evimin bütün bir katını işgal ediyor ve bütün dünya bana danışmaya geliyor!
Girin!
***
Ha?
Ne?
Ne diyorsunuz?
Karım mı?
Ha, evet, doğru, unutuyordum!
Zavallı hayat arkadaşım...
Böyle işte, geldiği gibi gitti; sessizce, hiç gürültü etmeden.
Kırk yıllık ortak yaşantımızdan ancak övgü ile söz edebilirim.
On evlat verdi bana; bunlardan altısı, ne yazık kendisinden önce öldü.
Öteki dördü kendi hayatlarını yaşıyorlar şimdi ve yaşlılığımın sevinç kaynağı olan yedi tane de torunum var.
***
Gerçekten de Fransız meslektaşlarım, diğer ülkelerinkinden sonra, çalışmalarımın ilginçliğini kabul ettiler:
Navarre Kolejinde bir kürsü, enstitü üyeliği, ulusal nişanların en yüksek rütbelerinden biri... onurlar içindeyim!
Gene de yüreğimde bir acılık vardı:
kuşkusuz, sonuca yaklaşıyordum ama daha tam olarak erişememiştim.
Herkes "yüskek basamak"tan söz ediyordu; fakat hiç kimsede -bende bile- varlığının kesin delili yoktu henüz.
Bıkıp usanmadan aradığım o kafatasını ellerimde tutabilmek için daha kaç yıl gerekecekti?
En sonunda bir gün, her zamanki gibi çalışırken, başımın döndüğünü duydum... başım... ölesine ağırlaştı... ağırlaştı... ve...
***
Baylar, derin bir heyecan içerisinde, saygıdeğer üstadımızı anmak için burada topanmış bulunuyoruz.
Yaşantısı bizim için, bilime karşı kayıtsız ve şartsız özveri örneğidir.
Hatta daha ileri giderek yalnız yaşamının değil, ölümünün bile -özellikle ölümünün- bize ancak sözünü edebildiği -başka türlü yapmasına olanak yoktu-, büyük buluşunun kanıtını vermeye yaradığını söyleyeceğim.
Bildiğiniz gibi, baylar, ünlü üstadımız cesedinde otopsi yapılmasını ve özellikle kafatasının ölçülerinin alınmasını ölümünden önce istemişti.
Baylar, bütün ömrünce aradığı, bütün bilimleri içine alabilecek, o insan kafatası işte burada:
bu kafatası onun kendisininki idi!
